---
ignoreDirBasedNav: true
description: 'เอกสารเกี่ยวกับ Misskey'
---

# เกี่ยวกับ Misskey

Misskey เป็นโครงการแพลตฟอร์มไมโครบล็อกแบบกระจายศูนย์ที่เป็นโอเพนซอร์ส
การพัฒนาเริ่มต้นในญี่ปุ่นโดย syuilo ตั้งแต่ปี 2014
มีลักษณะเด่นที่ฟีเจอร์อันหลากหลาย เช่น ไดรฟ์ รีแอคชั่น รวมถึง UI ที่มีความสามารถในการปรับแต่งสูง

![ภาพจับหน้าจอของ Misskey](/img/hero/misskey-light.png)

## ประวัติ

ในช่วงเริ่มต้นการพัฒนา เน้นไปที่การให้บริการกระดานสนทนาเป็นหลัก แต่เมื่อผู้ใช้เริ่มโพสต์ข้อความสั้นและการเพิ่มฟีเจอร์ไทม์ไลน์ที่เรียงตามลำดับเวลา ความนิยมก็เพิ่มสูงขึ้น จนทำให้ฟีเจอร์นี้กลายเป็นส่วนหลักในการพัฒนา
ตอนแรกเองก็ไม่ได้เป็นระบบกระจายศูนย์ แต่ในปี 2018 ได้มีการนำ ActivityPub มาใช้ ทำให้กลายเป็นระบบกระจายศูนย์ ผลคือ บริการเป็นที่รู้จักมากขึ้นและถูกใช้อย่างกว้างขวางจนถึงปัจจุบัน

:::tip

ชื่อ Misskey มาจากเนื้อเพลง Brain Diver โดยศิลปิน May’n ซึ่ง syuilo ฟังอยู่ในขณะนั้น

:::

ใครๆ ก็เข้าร่วมการพัฒนาได้ และการพัฒนายังคงดำเนินต่อไปอย่างมีชีวิตชีวาถึงปัจจุบัน

[พิพิธภัณฑ์ประวัติศาสตร์ Misskey](/about-us/history/)

## กระจายศูนย์คืออะไร?

บริการ<b>แบบกระจาย(distributed)</b> หรือที่เรียกว่า <b>ไม่เป็นศูนย์กลาง(decentralized)</b> คือบริการที่แบ่งชุมชนออกเป็นหลายเซิร์ฟเวอร์แต่สื่อสาร<b>รวมกัน (สหพันธ์, federation)</b> เพื่อแบ่งปันเนื้อหา สร้างเป็น<b>เครือข่าย(Fediverse)</b>ขึ้นมา อันเป็นลักษณะเฉพาะของบริการนี้ บริการที่มีเพียงหนึ่งเซิร์ฟเวอร์ หรือหลายเซิร์ฟเวอร์แต่ทำงานแยกจากกันไม่เกี่ยวข้องกัน จะเรียกว่าเป็นบริการแบบศูนย์กลาง ซึ่งบริการส่วนใหญ่เช่น Twitter และ Facebook นับรวมอยู่ในประเภทนี้ ข้อดีของบริการแบบกระจายศูนย์ คือสามารถเลือกเซิร์ฟเวอร์ที่การบริหารและธีมเหมาะกับตัวคุณเองได้อย่างอิสระคุณสามารถสร้างเซิร์ฟเวอร์ของตัวเองได้ด้วยและธรรมชาติของสหพันธ์ทำให้สามารถเข้าถึงชุมชนเดียวกันได้ไม่ว่าจะเลือกเซิร์ฟเวอร์ไหนก็ตาม

## โอเพนซอร์สตลอดกาลตลอดไป

Misskey จะเป็นซอฟต์แวร์โอเพนซอร์สเสมอทั้งในอดีตและอนาคตโอเพนซอร์ส หมายถึง การที่<b>โค้ดต้นฉบับ(source code)ของซอฟต์แวร์(โปรแกรม)ถูกเผยแพร่สู่สาธารณะ</b>อย่างง่าย ๆการแก้ไขโค้ดต้นฉบับและการแจกจ่ายใหม่อาจเป็นส่วนหนึ่งของนิยามของโอเพนซอร์ส
ซอร์สโค้ดทั้งหมดของ Misskey อยู่ภายใต้ [AGPL](https://github.com/misskey-dev/misskey/blob/develop/LICENSE) ซึ่งเป็นสัญญาอนุญาตโอเพนซอร์ส และ[เปิดเผย](https://github.com/misskey-dev)ให้ทุกคนสามารถเข้าชม ใช้งาน แก้ไข ปรับเปลี่ยน และแจกจ่ายใหม่ได้อย่างอิสระ
โอเพนซอร์สมีข้อดีหลายประการ เช่น สามารถดัดแปลงมันได้ตามที่ต้องการ ตรวจสอบว่ามีการประมวลผลที่ไม่ก่ออันตรายหรือไม่ และการเปิดโอกาสให้ทุกคนเข้ามามีส่วนร่วมในการพัฒนาได้
การเป็นโอเพนซอร์สจึงเป็นสิ่งจำเป็นสำหรับการทำให้ระบบกระจายศูนย์ที่กล่าวถึงข้างต้นเป็นจริง
ยกตัวอย่างอีกครั้งว่า Twitter หรือ Facebook ซึ่งเป็นบริการเน้นกำไรเป็นหลักไม่ได้เป็นโอเพนซอร์ส

:::tip

ในเชิงเทคนิค โค้ดต้นฉบับของ Misskey ถูกจัดการด้วย Git และเรปอสิทอรี่ถูก[โฮสต์อยู่บน GitHub](https://github.com/misskey-dev)

:::

## เข้าร่วมการพัฒนา หรือสนับสนุนโครงการ

หากชื่นชอบ Misskey โปรดพิจารณาให้การสนับสนุนโครงการนี้การมีส่วนร่วมในโครงการสามารถทำได้หลายวิธีตามที่แนะนำด้านล่างนี้บางวิธีไม่ต้องใช้ทักษะการพัฒนาระบบ ทำให้ใครก็สามารถเข้าร่วมได้อย่างง่ายดายเรายินดีต้อนรับเสมอ

### เพิ่มฟีเจอร์ หรือแก้ไขบั๊ก

หากมีทักษะด้านวิศวกรรมซอฟต์แวร์ สามารถมีส่วนร่วมในโครงการได้โดยการแก้ไขโค้ดต้นฉบับ
ดูคู่มือการมีส่วนร่วมได้[ที่นี่](https://github.com/misskey-dev/misskey/blob/develop/CONTRIBUTING.md)

### เข้าร่วมการอภิปราย

มีส่วนร่วมด้วยการแสดงความคิดเห็นเกี่ยวกับฟีเจอร์ใหม่หรือฟีเจอร์ที่มีอยู่แล้ว หรือรายงานข้อบกพร่อง
การอภิปรายในเรื่องเหล่านี้สามารถทำได้ที่ [GitHub](https://github.com/misskey-dev) หรือที่ [ฟอรัม](https://forum.misskey.io/) เป็นต้น

### แปลข้อความ

Misskey รองรับหลายภาษา (เรียกว่า i18n ย่อมาจาก internationalization)ภาษาต้นฉบับหลักคือภาษาญี่ปุ่น มีการแปลเป็นภาษาอื่นๆ โดยผู้ที่มีจิตอาสา
สามารถมีส่วนร่วมในงานแปลเพื่อช่วยเหลือ Misskey ได้
ซึ่ง Misskey ใช้บริการ Crowdin ในการจัดการการแปล


### โพสต์ความประทับใจ

นอกจากการรายงานข้อบกพร่องแล้ว อย่าลืมที่จะแบ่งปันความคิดเห็นเชิงบวกเกี่ยวกับจุดเด่นและความสนุกสนานของ Misskey ด้วยสิ่งเหล่านี้จะช่วยเป็นกำลังใจในการพัฒนา แม้ว่าจะเป็นทางอ้อม แต่มันก็ยังถือว่าเป็นการมีส่วนร่วมในโครงการนี้

### เพิ่มจำนวนมิสคิสต์

มิสคิสต์ (Misskist) หมายถึง ผู้ที่ใช้ Misskey หากคุณแนะนำหรือเผยแพร่ Misskey ให้กับคนรู้จัก จำนวนมิสคิสต์ก็เพิ่มมากขึ้น จะช่วยเพิ่มแรงจูงใจในการพัฒนาได้มากขึ้น

### บริจาค

[โปรดดูเพิ่มเติมตรงนี้](/docs/donate/)

## คำถามที่พบบ่อย

### โครงการมีจุดมุ่งหมายเพื่ออะไร?

ถ้าจะพูดให้ชัดเจนก็คือ Misskey ตั้งเป้าที่จะเป็นแพลตฟอร์มทั่วไปที่ใช้งานได้อย่างกว้างขวาง แม้จะดูเป็นแนวทางที่คลุมเครือ แต่ไม่มีการพัฒนาโดยอิงตามความคิดหรือวิสัยทัศน์ใด ๆ (เช่น การต่อต้านการรวมศูนย์) ซึ่งทำให้ Misskey เป็นแพลตฟอร์มที่มีความยืดหยุ่นและไม่ถูกจำกัดในทิศทางเฉพาะ

<!-- TODO: ここにロードマップへのリンク -->

### พัฒนาโดยบริษัทไหม?

ไม่การพัฒนา Misskey ดำเนินการโดยบุคคลทั่วไป และไม่ใช่เชิงพาณิชย์ ดังนั้นจึงไม่มีการเกี่ยวข้องกับบริษัทใดๆ
สมาชิกทีมพัฒนาโดยพื้นฐานก็คืออาสาสมัคร
แม้ว่าจะมีการสนับสนุนจากบริษัทในบางครั้ง แต่การพัฒนาก็ยังคงเป็นชุมชนบุคคลทั่วไปเป็นหลัก

### ใครเป็นคนบริหารจัดการ?

Misskey เป็นระบบแบบกระจายศูนย์ ดังนั้นแต่ละเซิร์ฟเวอร์จะมีผู้ดูแลที่แตกต่างกันไปดังนั้น Misskey ไม่ได้ถูกควบคุมโดยบุคคลหรือบริษัทเฉพาะเจาะจงทั้งหมด
นอกจากนี้ ทีมพัฒนาไม่ได้รับผิดชอบการดำเนินการเซิร์ฟเวอร์ ดังนั้นหากมีข้อสงสัยเกี่ยวกับการดำเนินการ ให้ติดต่อกับผู้ดูแลเซิร์ฟเวอร์ที่คุณใช้
สามารถตรวจสอบข้อมูลของเซิร์ฟเวอร์ได้จากหน้าแสดงข้อมูลเกี่ยวกับเซิร์ฟเวอร์
หากคุณสร้างเซิร์ฟเวอร์ของเอง คุณก็จะเป็นผู้ดูแลเซิร์ฟเวอร์นั้นเอง

### เลือกเซิร์ฟเวอร์ใดดี?

[รายการเซิร์ฟเวอร์อยู่นี่](/servers/)
บางเซิร์ฟเวอร์อาจกำหนดธีมของชุมชน (เช่น เน้นของชอบประเภทนี้โดยเฉพาะ) ดังนั้นถ้าพบเซิร์ฟเวอร์ใดที่มีธีมที่ตรงกับความสนใจการเลือกเซิร์ฟเวอร์นั้นอาจเป็นตัวเลือกที่ดี
นอกจากนี้ ยังมีมุมมองอื่นๆ ให้พิจารณา เช่น ขนาดของเซิร์ฟเวอร์ กลุ่มผู้ใช้ ประเทศ ภาษา และความเชื่อถือได้ของผู้ดูแลเซิร์ฟเวอร์
อย่างไรก็ตาม ไม่มีเซิร์ฟเวอร์ Misskey อย่างเป็นทางการคุณยังสามารถเลือกสร้างเซิร์ฟเวอร์ใหม่ของคุณเองได้

พื้นฐานแล้วไม่ว่าจะเลือกเซิร์ฟเวอร์ไหน ก็สามารถเชื่อมต่อกับผู้ใช้จากเซิร์ฟเวอร์ทั้งหมดได้

### จะตั้งเซิร์ฟเวอร์ได้อย่างไร?

ขอบพระคุณที่สนใจในการสร้างเซิร์ฟเวอร์ Misskey\
การสร้างเซิร์ฟเวอร์ Misskey มีหลายวิธี เช่น การใช้บริการเซิร์ฟเวอร์ให้เช่า หรือการสร้างสภาพแวดล้อมแบบกึ่งอัตโนมัติ (แน่นอนว่าสามารถสร้างเซิร์ฟเวอร์ด้วยอัตโนมือได้ด้วยเช่นกัน)รายละเอียดเพิ่มเติมสามารถดูได้[ที่นี่](/docs/for-admin/install/guides/)

### ใช้เทคโนโลยีอะไรบ้าง?

Misskey ได้เปลี่ยนแปลงเทคโนโลยีที่ใช้ไปอย่างมากตลอดระยะเวลาที่พัฒนาสำหรับช่วงเริ่มต้นนั้นใช้ MySQL + PHP + jQuery แต่ปัจจุบันได้เปลี่ยนไปใช้ดังนี้

- ฝั่งเซิร์ฟเวอร์: Node.js
- ฐานข้อมูล: PostgreSQL、Redis
- UI Framework: Vue.js
- ภาษาโปรแกรม: TypeScript

นอกจากนี้ยังมีการพัฒนาเทคโนโลยีเฉพาะที่เกิดจาก Misskey เอง เช่น MFM และ AiScript

### เป็นฟอร์กของ Mastodon ไหม?

ไม่ได้เป็นฟอร์กแต่อย่างใดMisskey เป็นโครงการที่แตกต่างจาก Mastodon และโครงการอื่นๆ อย่างสิ้นเชิง
ในด้านการพัฒนา Misskey ก็เริ่มพัฒนามาก่อนหน้านั้นนานแล้วอย่างไรก็ดี เพิ่งมาเป็นระบบกระจายศูนย์หลังจากการเปิดตัวของ Mastodon
นอกเหนือจากที่ทั้งสองใช้โปรโตคอล ActivityPub สำหรับระบบฯแล้ว ทั้งสองโครงการไม่มีความเกี่ยวข้องกันเป็นพิเศษ

### มีแอปบน iOS/Android ไหม?

ไม่มีการพัฒนาแอปเนทีฟสำหรับระบบปฏิบัติการดังกล่าวอย่างเป็นทางการ แต่มีแอปจากบุคคลที่สามหลายตัว
ดูรายละเอียดเพิ่มเติมได้[ที่นี่](/docs/for-users/resources/apps/)

อย่างไรก็ตาม แอปจากบุคคลที่สามมักจะมีความล่าช้าในการรองรับฟังก์ชันต่างๆ ดังนั้น หากไม่มีความต้องการพิเศษใดๆ ขอแนะนำให้ใช้เว็บไคลเอนต์ของ Misskey เป็นหลัก
นอกจากนี้ เว็บไคลเอนต์ของ Misskey ยังรองรับ PWA (Progressive Web App) ซึ่งทำให้สามารถทำงานเหมือนแอปเนทีฟได้อีกด้วย

:::tip

ดูคู่มือวิธีตั้งค่าจัดเตรียม PWA อย่างละเอียดได้ที่[ตรงนี้](/docs/for-users/stepped-guides/how-to-use-pwa/)

:::

### รับโลโก้และไอคอนของ Misskey ได้ที่ไหน?

[อยู่ตรงนี้](/brand-assets/)

### สาวน่ารักหูแมวที่พบได้ในบางครั้งคือใคร?

:::fukidashi{chara="doya_ai" charaName="藍(ไอ)"}

สำหรับข้อมูลเพิ่มเติม ดูที่[โฮมเพจ](https://xn--931a.moe/)นี้ได้เลยค่ะ!

:::

:::fukidashi{chara="syuilo" charaName="しゅいろ(ชุอิโละ)" direction="right"}

เทพผู้คุ้มครอง Misskey, ไอจังครับ(ไอจังหน้าฮักขนาดอิ)

:::
